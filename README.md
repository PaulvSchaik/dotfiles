Ik ben recent overgestapt van i3 op Debian Testing naar i3 op Fedora 39.
Omdat ik altijd uitdaging zoek heb ik daarna de Fedora Sway spin geinstalleerd en die voorzien van Hyprland om te kijken of dit iets is.

Regelmatig wissel ik van distro omdat ik het snel saai vind worden en ook probeer ik alle DE's en WM's uit, waardoor mijn Linux installatie al vrij snel een enorme bende wordt.
Op zoek naar iets om dit probleem tegen te gaan via Fedora Silverblue terechtgekomen bij NixOS en hier voelde ik mij gelijk thuis! Dit is de distro voor mij!

Ik kan alle software proberen en altijd weer terug naar een eerder punt. In plaats van distro-hoppen maak ik een nieuwe configuration.nix aan en ik heb weer een heel ander systeem! Heerlijk.

Voor mijzelf heb ik in deze Github repo altijd de actuele configuratie zodat nieuwe installatie's op andere systemen er binnen 5 minuten op staan!
